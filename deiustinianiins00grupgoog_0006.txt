4 [54]

Haec omnia quamquam nota sunt vel potius nota esse
debebant, tamen Conradus Bursian in libro, quem anno 1883
de historia philologiae in Germania cultae composuit, egregia
quae a paucis illis philologis Germanis in iureconsultis Ro-
manis collocata sunt studia vel silentio praeteriit vel brevius
quam par fuit commemoravit. Quo silentio quamquam ege,
qui tiro sum inter philologos, deterrebar vel mirum in modum
commovebar, tamen cum Guilelmus Studemund in scholis
de Gaio et de litterarum Romanarum historia Argentorati habitis
identidem nos monuerit, ut sermonis iureconsultorum Roma-
norum proprietatibus indagandis operam navaremus1, ab eo
quod olim cepi consilio desistere nolo, ut desertum illum
disciplinae philologicae campum colam. Nam quo constantius
quandam sermonis puritatem servaverunt etiam Iustiniani
aequales iureconsulti Romani, eo certior spes est fore ut
diligenter observata cuiusque iureconsulti dictionis proprietate
non solum loci in codicibus librorum iuridici argumenti culpa
librariorum depravati corrigantur, sed etiam ea fragmenta
iuridici argumenti, quae aut falso aut nulli auctori in codici·
bus tribuuntur, certo alicui auctori vindicari possint. Quod
quam vere dixerim, in ea quae iam sequitur commentatione
demonstrare conabor, in qua ingeniosa fretus Philippi
Eduar di Huschkii coniectura ostendam, diligenter ob·
servata sermonis proprietate corpus Iustinianarum Institutio-
num, quod quattuor libros complectitur, ita ex duabus par-
tibus consutum esse, ut ab altero iureconsulto (qui Doro-
theus Berytensis fuisse videtur) libri I et II nec non
IV¹ titulus ultimus‚2 ab altero (qui Theophilus Constan-
tinopolitanus fuisse videtur) libri III et IV (praeter
ultimum titulum) conscriberentur. Usus autem sum in In-

 

1 cfr. etiam Studemundum in Woelfflinii ‘Archiv fiir lat.
Lexikographie' vol. I pag. 114 sq. —- Ibidem (pag. 82-92) de Gai
dicendi usu atque elocutione breviter nonnulla sed scite exposuit nuper
Guilelmus Kalb ‘ueber die Latinitaet des Juristen Gaius'.

2 Ubicumque in contextu huius quae sequitur commentationis de
libro IV agitur, intelleguntur tituli I—XVII libri IV excepto uno titulo
XVIII i. e. ultimo, cuius de compositione in fine separatim mihi di-
cendum erit.

