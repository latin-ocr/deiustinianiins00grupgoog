[55] . ’ 5

stitutionum contextu citando ea editione, quam egregia, ut
solet, cura absolvit Paulus Krueger eorum qui hodie
vivunt iureconsultorum ὁ φιλολογώτατος (Berolini 1867).

§r

Ph. Eduardus Huschke in praefatione editionis Institu-
tionum Iustiniani Lipsiae anno 1868 publiciiuris factae movet
quaestionem a nemine usque ad illud tempus motam, quem-
admodum in Institutionum libris componendis tresviri illi inter
se versati sint, quibus hoc negotium datum esse prooemium
In Nomine Domini etc. docet. Quam quaestionem vir ille
acerrimo ut inter omnes constat- ingenii acumine praeditus
ita solvit, ut dicat, si ex ipsa re divinare liceat, in promptu
fore responsionem: deliberatis ante communi consilio et con-
stitutis perficiendi operis legibus, cum Tribonianus tantum
‘ad totius operis gubernationem electus’ esset, alteros duos
ipsam rem ita aggressos esse, ut uterque ex praescriptis iam
a Iustiniano quattuor libris binos componeret et deinde totum
opus Triboniano arbitro praelectum perficeretur-3 neque
coniectura tantum sed etiam certis argumentis ex ipsis libris
petitis rem ita gestam esse assequi licere. Praeter cetera
argumenta quae ad sententiam suam confirmandam affert —-
de quibus partim in fine huius commentationis partim alio
tempore¹ agemus — orationis Iustinianae proprietatum ratione
habita voees aliquot et locutiones eligit, quae leguntur in
prioribus libris, a posterioribus autem alienae sunt.

 

1 Huschke cum diversos auctores statuendos esse professus sit,
statim adiungit priores duos libros (Ῑ. 11) a Dorotheo Berytensi ante·
cessere, posteriores (ΠΙ. IV) a Theophilo Constantinopolitano conceptos
esse, quam ad opinionem confirmandam cum alia tum paraphrasin
Graecam cum libris Iustinianis comparatam magni momenti esse docet.
Temporis angustiis me impediri doleo, quominus de hac re nunc statim
agam. Quam quaestionem tractandam et si fieri poterit solvendam ad
aliud tempus differ-03 nunc id unum mihi propositum est, ut perquiram,
num diversi utriusque partis Institutionum latine conscriptarum auctores
fuerint. Ubicumque autem ex usu esse mihi videbatur, graecae illius
paraphrasis, quae Theophilo antecessori vulgo tribuitur, verba adscripsi,

