Ab iureconsultorum Romanorum scriptis philologi
Germani nescio qua commoti causa tantum non omnes sese
abstinuerint, nec praeter Carolum Lachmannum, Io-
annem Vahlenum, Rudolphum Schoellium, etqui
difficiliores quaestiones ad iureconsultus Romanos pertinentes
tractaverunt Theodorum Mommsenum atque Guilel-
mum Studemundum novi qui in parte illa litterarum
Romanarum foede neglecta grammatica studia posuerint. At-
qui philologieis quae nar’ ἐξοχήν dicuntur studiis vulgo omnia
ea adnumerantur, quae ad singulas artes et disciplinas a
Graecis et Romanis cultas spectant, veluti ad mathematicam,
astronomicam, musicam, physicam, mineralogicam, botanicam‚
zoologicam‚ medicinam etc., quamquam Romani in his dis-
ciplinis omnibus parum profecerunt3 non adnumerantur vel
vix adnumerantur studia in iureconsultorum Romanorum
libris collocata. Attamen constat noviciis populis profuisse
populum Romanum cum aliis rebus tum tribus potissimum
his: exemplo rerum a populo Romano gestarum et institu-
tionum rei publicae, iuris scientia a iurisprudentibus Romanis
promota atque enarrata, Graecorum ingenii fructibus Latina
ac faciliore ad intellegendum forma condonatis et propagatis.
Adde quod dictio iureconsultorum Romanorum, cuius funda-
menta a priscis magistratibus iacta erant, quam G. Iulii
Caesaris, O. Licinii Calvi, Octaviani Augusti aequales ad
auream provexerunt puritatem, per longam saeculorum seriem
atque usque ad ipsius imperatoris Iustiniani tempora fere
incorrupta, si cum provincialium scriptorum barbare balbu-
tientium libris comparaveris, remansit.

